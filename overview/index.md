**Зміст**
* [Що ми маємо наувазі під Spring](#що-ми-маємо-наувазі-під-spring)
* [Історія Spring'а та Spring фреймворку](#історія-springа-та-spring-фреймворку)
* [Підхід до дизайну](#підхід-до-дизайну)
* [Відгуки та пропозиції](#відгуки-та-пропозиції)
* [З чого розпочати](#з-чого-розпочати)

---

# Загальний огляд фреймворку Spring 

Spring спрощує створення корпоративних програм на Java. Він надає все необхідне для використання мови Java у корпоративному середовищі, підтримуку Groovy та Kotlin як альтернативних мов JVM та гнучкість для створення багатьох видів архітектури залежно від потреб програми. Станом на Spring Framework 5.1, Spring вимагає JDK 8+ (Java SE 8+) та забезпечує підтримку JDK 11 LTS прямо з коробки. Патч №60 для Java SE 8 пропонується як мінімальна версія патча для Java 8, але, як правило, рекомендується використовувати останній випуск патча.

Spring підтримує широкий спектр сценаріїв застосування. На великому підприємстві додатки часто існують тривалий час і повинні працювати на JDK та сервері додатків, цикл оновлення яких знаходиться поза контролем розробника. Інші можуть працювати як один jar-файл із вбудованим сервером, можливо, у хмарному середовищі. Ще інші можуть бути автономними програмами, яким не потрібен сервер.

Spring є продуктом з відкритим кодом. У ньому є велике та активне співтовариство, яке забезпечує постійний зворотний зв'язок на основі різноманітних випадків використання в реальному світі. Це допомогло Spring'у успішно розвиватися протягом дуже тривалого часу.

## Що ми маємо наувазі під Spring

Термін "Spring" означає різні речі в різних контекстах. Він може бути використаний для позначення самого проекту Spring Framework, з якогов все і почалося. З часом інші Spring проекти були побудовані на основі Spring Framework. Найчастіше, коли люди кажуть «Spring», вони мають на увазі всю сім’ю проектів. Ця довідкова документація зосереджена на фундаменті: самому Spring фреймворку.

Spring Framework розділений на модулі. Програми можуть вибирати, які модулі їм потрібні. В основі лежать модулі основного контейнера, включаючи модель конфігурації та механізм вживлення залежностей. Крім цього, Spring Framework надає основоположну підтримку різних архітектур прикладних програм, включаючи обмін повідомленнями, транзакційні дані, постійність даних та роботу з вебом. Він також включає серверну веб-структуру Spring MVC на основі сервлетів і паралельно реактивну веб-структуру Spring WebFlux.

Примітка про модулі: Spring Framework jar-файли дозволяють розгортатись модульно на JDK 9 ("Jigsaw"). Для використання в програмах з підтримкою Jigsaw, jar'и Spring Framework 5 поставляються з маніфестом для "автоматичного іменовання модулів", які визначають стійкі назви модульних рівнів ("spring.core", "spring.context" тощо), незалежні від назви артефактів в jar'ах (jar'и дотримуються тієї ж схеми іменування з "-" замість ".", наприклад, "spring-core" та "spring-context"). Звичайно, Spring Framework jar-файли продовжують нормально працювати на обох JDK 8 та JDK 9+.

## Історія Spring'а та Spring фреймворку

Spring з'явився на світ у 2003 році як відповідь на складність ранніх специфікацій J2EE. Хоча деякі вважають, що Java EE і Spring є конкурентами, але Spring фактично доповнює Java EE. Модель програмування Spring не копіює множину специфікацій платформи Java EE; швидше інтегрується з ретельно підібраними індивідуальними специфікаціями з корзини EE:

* Servlet API ([JSR 340](https://jcp.org/en/jsr/detail?id=340))

* WebSocket API ([JSR 356](https://jcp.org/en/jsr/detail?id=356))

* Concurrency Utilities ([JSR 236](https://jcp.org/en/jsr/detail?id=236))

* JSON Binding API ([JSR 367](https://jcp.org/en/jsr/detail?id=367))

* Bean Validation ([JSR 303](https://jcp.org/en/jsr/detail?id=303))

* JPA ([JSR 338](https://jcp.org/en/jsr/detail?id=338))

* JMS ([JSR 914](https://jcp.org/en/jsr/detail?id=914))

* а також JTA / JCA налаштування для координації транзакцій, якщо це необхідно.

Spring Framework також підтримує специфікації вживлення залежностей ([JSR 330](https://jcp.org/en/jsr/detail?id=330)) та загальні анотації ([JSR 250](https://jcp.org/en/jsr/detail?id=250)), які розробники додатків можуть вибрати замість специфічних механізмів, передбачених в Spring Framework.

Станом на Spring Framework 5.0, Spring вимагає як мінімум версії Java EE 7 (наприклад, Servlet 3.1+, JPA 2.1+), і одночасно забезпечує інтеграцію з коробки із новішими API на рівні Java EE 8 (наприклад, Servlet 4.0, JSON Binding API), коли виконується в рантаймі. Це робить Spring повністю сумісним, наприклад, з Tomcat 8 і 9, WebSphere 9 і JBoss EAP 7.

З часом роль Java EE  в розробці додатків стала еволюціонувати. У перші дні Java EE та Spring були створені, як додатки для розміщення на сервері додатків. Сьогодні, за допомогою Spring Boot, програми створюються в devops-хмарному режимі, причому контейнер Servlet вбудовується і його легко змінювати. Станом на Spring Framework 5, додаток WebFlux навіть не використовує API сервлетів безпосередньо та може працювати на серверах (таких як Netty), які не є контейнерами сервлетів.

Spring продовжує додавати інновації та розвивається. Поза межами Spring Framework, існують інші проекти, такі як Spring Boot, Spring Security, Spring Data, Spring Cloud, Spring Batch. Важливо пам’ятати, що кожен проект має власне сховище вихідного коду, трекер питань та проблем та каденцію випуску. Дивіться https://spring.io/projects для повного переліку проектів Spring.

## Підхід до дизайну

Коли ви вивчаєте Spring, важливо знати не тільки те, що він робить, але і яких принципів він дотримується. Ось керівні принципи Spring Framework:

* Забезпечтити вибір на кожному рівні. Spring дозволяє відкладати дизайнерські рішення до останнього. Наприклад, ви можете переключити Persistence провайдера через конфігурацію, не змінюючи код. Те саме стосується багатьох інших інфраструктурних проблем та інтеграції із сторонніми API.

* Визначити різноманітні точки зору. Spring переймається гнучкістю і тут немає чітко фіксованих способів, як слід щось робити. Він підтримує широкий спектр потреб аплікацій з різними підходами.

* Підтримувати сильну зворотну сумісність. Eволюція Spring ретельно контролювалась, щоб викликати лиш декілька серйозних змін між версіями. Spring підтримує ретельно підібраний діапазон версій JDK та сторонніх бібліотек для полегшення обслуговування програм та бібліотек, які залежать від Spring.

* Дбати про дизайн API. Команда Spring приділяє багато ресурсів та часу для створення інтуїтивно зрозумілих API, які будуть підтримуватись багато версій та років.

* Встановити високі стандарти якості коду. Spring Framework робить великий акцент на змістовному, сучасному та точному javadoc. Це один з дуже небагатьох проектів, який може вимагати чистої структури коду без циклічної залежності між пакетами.

## Відгуки та пропозиції

Для питань типу як-це-зробити, діагностування чи відлову проблем ми рекомендуємо використовувати StackOverflow, і ми маємо [сторінку запитань](https://spring.io/questions), на якій перераховані запропоновані теги для використання. Якщо ви абсолютно впевнені, що у Spring Framework є проблема або хочете запропонувати функціонал, скористайтеся [GitHub Issues](https://github.com/spring-projects/spring-framework/issues).

Якщо у вас є рішення або ви хочете запропоновати виправлення, ви можете надіслати pull реквест до Github. Однак майте на увазі, що для всіх, окрім найбільш тривіальних питань, ми очікуємо, що тікет буде поданий у трекері багів, де ведуться дискусії та залишиться запис для подальшого посилання.

Для отримання більш детальної інформації дивіться Вказівки на сторінці проекту верхнього рівня [Внесок](https://github.com/spring-projects/spring-framework/blob/master/CONTRIBUTING.md).

## З чого розпочати

Якщо ви тільки починаєте роботу з Spring, можливо, ви захочете почати використовувати Spring Framework, створивши додаток на базі [Spring Boot](https://spring.io/projects/spring-boot). Spring Boot - це швидкий (і впевнений у собі) спосіб створити повністю готовий Spring додаток. Він заснований на Spring Framework, підтримує конвенцію над конфігурацією та розроблений для того, щоб ви стартували і легко працювали.

Ви можете використовувати [start.spring.io](https://start.spring.io/) для створення базового проекту або слідування одному з посібників ["Початок роботи"](https://spring.io/guides), наприклад, [Початок роботи зі створення RESTful веб-сервісу](https://spring.io/guides/gs/rest-service/). Окрім того, що вони легше засвоюються, ці посібники дуже орієнтовані на завдання, і більшість з них засновані на Spring Boot. Вони також охоплюють інші проекти з портфоліо Spring, які ви можете розглядати при вирішенні певної проблеми.
